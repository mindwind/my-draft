# 唐诗
2016-12-02

---


## 杜甫
今夜鄜州月，闺中只独看。遥怜小儿女，未解忆长安。
香雾云鬟湿，清辉玉臂寒。何时倚虚幌，双照泪痕干。
    -- 《杜甫》


## 李白
凤凰台上凤凰游，凤去台空江自流。吴宫花草埋幽径，晋代衣冠成古丘。
三山半落清天外，二水中分白鹭洲。总为浮云能蔽日，长安不见使人愁。
    -- 《登金陵凤凰台》


## 白居易
孤山寺北贾亭西，水面初平云脚低。几处早莺争暖树，谁家新燕啄信泥。
乱花渐欲迷人眼，浅草才能没马蹄。最爱湖东行不足，绿杨阴里白沙堤。
    -- 《湖上春行》


## 其他
山中夜度空江水，汀月寒生古石楼。
    -- 贾岛《早秋寄题天竺灵隐寺》

游人曲岸看花发，走马平沙猎雪回。
    -- 杨巨源《和大夫边春呈长安亲故》
> 两句，两种态度，两种人生

论旧举杯先下泪，伤离临水更登楼。相思前路几回首，满眼青山过卫州。
    -- 杨巨源《送人过卫州》

一封朝奏九重天，夕贬潮州路八千。欲为圣朝除弊事，肯将衰朽惜残年？
云横秦岭家何在？雪拥蓝关马不前！知汝远来应有意，好收吾骨瘴江边。
    -- 韩愈《左迁至蓝关示侄孙湘》

骚人昨夜闻啼鸟，不叹流年惜众芳。
    -- 刘禹锡《窦朗州见示与澧州元朗中早秋赠作命同答》

人世几回伤往事，山形依旧枕寒流。今逢四海为家日，故垒萧萧芦荻秋。
    -- 刘禹锡《金陵怀古》

叶半听鸡梳白发，天明走马入红尘。
    -- 王建《从军后寄山中友人》

远书珍重何曾达，旧事凄凉不可听。
去日儿童皆长大，昔年亲友半凋零。
    -- 窦叔向《夏夜宿表兄宅话旧》

万家废井生秋草，一树繁花对古坟。
    -- 卢纶《早春归盩厔旧居寄耿拾遗湋李校书端》

守岁家家应未卧，相思那得梦魂来。
    -- 孟浩然《除夜有怀》

才非道固无酝酿，道非才亦难翱翔。
    -- 《金圣叹批唐才子诗》序

酌酒与君君自宽，人情翻覆似波澜。白首相知犹按剑，朱门先达笑弹冠。
草色全经细雨湿，花枝欲动春风寒。世事浮云何足问，不如高卧且加餐。
    -- 王维《酌酒与裴迪》

垂緌饮清露，流响出疏桐。
居高声自远，非是藉秋风。  
    -- 虞世南《蝉》

千山鸟飞绝，万径人踪灭。孤舟蓑笠翁，独钓寒江雪。  
    -- 柳宗元《江雪》

乱花渐欲迷人眼，浅草才能没马蹄。               
    -- 白居易《钱塘湖春行》

落霞与孤鹜齐飞，秋水共长天一色。
嗟乎！时运不齐，命途多舛。冯唐易老，李广难封。
屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。   
    -- 王勃《滕王阁序》

寒雨连江夜入吴，平明送客楚山孤。
洛阳亲友如相问，一片冰心在玉壶。
    -- 王昌龄《芙蓉楼送辛渐》

黄河远上白云间，一片孤城万仞山。
羌笛何须怨杨柳，春风不度玉门关。
    -- 王之涣《凉州词》

昔人已乘黄鹤去，此地空余黄鹤楼。黄鹤一去不复返，白云千载空悠悠。
晴川历历汉阳树，芳草萋萋鹦鹉洲。日暮乡关何处是？烟波江上使人愁。
    -- 崔颢《黄鹤楼》
> 元人辛文房《唐才子传》记李白登黄鹤楼本欲赋诗，因见崔颢此作，为之敛手，说：“眼前有景道不得，崔颢题诗在上头。”
> 颢少年为诗，属意浮艳，多陷轻薄，晚岁忽变常体，风骨凛然。
